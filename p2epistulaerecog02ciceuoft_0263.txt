EPP. AD ATTICVM XV. xx

iam homines de re publica loqui et eos quidem viros bonos,
ego quo die audivi illum tyrannum in contione ‘clarissi-
mum virum' appellari subdiffidere coepi. Postea vero
quam tecum Lanuvi vidi nostros tantum spei habere ad
ι vivendum quantum accepissent ab Antonio, desperavi. Ita-
que, mi Attice, (fortiter hoc velim accipias, ut ego scribo),
genus illud interitus †quo causurus† est foedum ducens et
quasi denuntiatum nobis ab Antonio ex hac nassa exire
constitui non ad fugam sed ad spem mortis melioris. Haec
omnis culpa Bruti.

Pompeium Carteia receptum scribis 3 iam igitur contra 3
hunc exercitum. Vtra ergo castra? Media enim tollit
Antonius. Illa infirma, haec nefaria. Properemus igitur.
Sed iuva me consilio, Brundisione an Puteolis. Brutus
· quidem subito sed sapienter. Πάσχω τι. Quando enim
illum? Sed humana ferenda. Tu ipse eum videre non
potes. Di illi mortuo qui umquam Buthrotum 1 Sed acta
missa 3 videamus quae agenda sint.

Rationes Erotis, etsi ipsum nondum vidi, tamen et ex 4

2 litteris eius et ex eo quod Tiro cognovit prope modum

cognitas habeo. Versuram scribis csse faciendam mensum
quinque, id est ad Kal. Nov.‚ HS 23-03 in eam diem cadere
nummos qui a Quinto debentur. Velim igitur, quoniam
Tiro negat tibi placere me eius rei causa Romam venire, si
· ea te res nihil offendet, videas unde nummi sint, mihi feras
expensum. Hoc video in praesentia opus esse. Reliqua
diligentius ex hoc ipso exquiram, in his de mercedibus
dotalium praediorum. Quae si fideliter Ciceroni curabun-
tur, quamquam volo laxius, tamen ei prope modum nihil
deerit. Equidem video mihi quoque opus esse viaticum ;

7 causurus llsl: casurus MJ: causa cursus Zl: causae cursus

Popma: Catulus usus est Madvzg 11 Carteia Msiller: -arn
[Vesenberg: -ae Bastar: Carthela codd. 14 iuva vulg: tua M
24, 25 si ea te res v. c.: si fateres vel si faceres ΣΔ 29 laxius]

prolixius Wesenberg ex Lamb. ε lautius Madvig

cic. AD Αττ. “ 35

