10

20

EPP. AI) ATTICVM XIII. xxv

commodo in Tusculano sit. Nec enim ad tabulam eum
desideraturus eram (in tali enim negotio cur tu unus non
satis es ?) sed ad testamentum volebam, quod iam malo alio
die ne ob eam causam Romam venisse videar. Scripsi igi<
tur ad Brutum iam illud, quod putassem, Idibus nihil opus
esse. Velim ergo totum hoc ita gubernes ut ne minima
quidem re ulla Bruti commodum impediamus.

Sed quid est tandem quod perhorrescas quia tuo periculo 3
iubeam libros dari Varroni? Etiam nunc si dubitas, sac ut
sciamus. Nihil est enim illis elegantius. Volo Varronem,
praesertim cum ille desideret, sed est, ut scis,

δεινὸς ἀνήρ· τάχα κεν καὶ ἀναίτιον αἰτιόῳτο.

Ita mihi saepe occurrit vultus eius querentis fortasse vel
hoc, meas partis in iis libris copiosius defensas esse quam
suas, quod me hercule non esse intelleges, si quando in
Epirum veneris. Nam nunc Alexionis epistulis cedimus.
Sed tamen ego non despero probatum iri Varroni et id,
quoniam impensam fecimus in macrocolla, facile patior
teneri. Sed etiam atque etiam dico, tuo periculo fiet.
Qua re si addubitas, ad Brutum transeamus, est enim is
quoque Antiochius. O Academiam volaticam et sui simi-
lem! modo huc, modo illuc. Sed, quaeso, epistula mea
ad Varronem valdene tibi placuit? Male mi sit si umquam
quicquam tam enitar. Ergo ne Tironi quidem dictavi qui
totas περιοχὰς persequi solet sed Spintharo syllabatim.

XXVI Scr. in Tusculano pmii. Id. Mai. a. 709 (ῃ).
CICERO Α ΤΤῙ(.“0’ SAL.

De Vergili parte valde probo. Sic ages igitur. Et quidem 1
id erit primum, proximum Clodiae. Quod si neutrum, metuo

14 partis in iis (vel hisi EORs Ber. I: parcissimis M 15 non
esse intelliges codd. praelerA Crat. : intelliges non esse Δ 24 Ergo
ne Sclnitzz Ergo at ego ne codd. ubi at ego cx glossemate al. ego
ortum csse putat Boot ε ἔργον. At ego Bosius 29 proximum C:
maximum M

30*

