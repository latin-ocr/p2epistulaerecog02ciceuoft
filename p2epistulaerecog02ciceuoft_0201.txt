10

20

30

ΕΡΡ. AD ATTICVM XIII. xliv

quiddam etiam animum levari cum spectatione tum etiam
religionis opinione et fama. Cottam mi velim mittas 3 3
Libonem mecum habeo et habueram ante Cascam. Brutus
mihi T. Ligari verbis nuntiavit, quod appelletur L. Corfidius
in oratione Ligariana, erratum esse meum. Sed, ut aiunt,
μνημονικὸν ἁμάρτημα. Sciebam Corfidium pernecessarium
Ligariorum3 sed eum video ante esse mortuum. Da igitur,
quaeso, negotium Pharnaci, Antaeo, Salvio ut id nomen ex
omnibus libris tollatur.

XLV Scr. in Tusculano iii Id. Sext. a. 709 (45).
CICERO ATTICO SAL.

Fuit apud me Lamia post discessum tuum epistulamque 1
ad me attulit missam sibi a Caesare. Quae quamquam
ante data erat quam illae Diocharinae, tamen plane declaraa
bat illum ante ludos Romanos esse venturum. In qua
extrema scriptum erat ut ad ludos omnia pararet neve com-
mitteret ut frustra ipse properasset. Prorsus ex his litteris
non videbatur esse dubium quin ante eam diem venturus
esset, itemque Balbo cum eam epistulam legisset videri
Lamia dicebat.

Dies feriarum mihi additos video sed quam multos fac,
si me amas, sciam. De Baebio poteris et de altero vicino
Egnatio.

Quod me hortaris ut eos dies consumam in philosophia 2
explicanda, currentem tu quidem ; sed cum Dolabella viven<
dum esse istis diebus vides. Quod nisi me Torquati causa
teneret, satis erat dierum ut Puteolos excurrere possem et ad
tempus redire. Lamia quidem a Balbo, ut videbatur, audi- 3
verat multos nummos domi esse numeratos quos oporteret
quam primum dividi, magnum pondus argenti 3 auctionem

19 idemque Vict. 22 Bebio ORP Ant. F: babio Δ 3ο
argenti praeter praedia: auctionem primo Alalaspina

31*

